<元数据
  主题色="墨"
  关键词="辞"
/>

<封面>
  归去来兮辞

  陶渊明
</封面>

<封面>
  序

  余家贫，耕植不足以自给。幼稚盈室，瓶无储粟。生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德；家叔以余贫苦，遂见用于小邑。于时风波未静，心惮远役。彭泽去家百里，公田之利，足以为酒，故便求之。及少日，眷然有归欤之情。何则？质性自然，非矫厉所得；饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十馀日。因事顺心，命篇曰《归去来兮》。乙巳岁十一月也。
</封面>

<问>
  归去来兮，田园将芜胡不归？

  既自以心为形役，奚惆怅而独悲？

  <答>
    悟已往之不谏，知来者之可追。

    实迷途其未远，觉今是而昨非。
  </答>
</问>

<问>
  舟遥遥以轻飏，风飘飘而吹衣。

  <答>
    问征夫以前路，恨晨光之熹微。
  </答>
</问>

<问>
  乃瞻衡宇，载欣载奔。

  僮仆欢迎，稚子候门。

  <答>
    三径就荒，松菊犹存。

    携幼入室，有酒盈樽。
  </答>
</问>

<问>
  引壶觞以自酌，眄庭柯以怡颜。

  <答>
    倚南窗以寄傲，审容膝之易安。
  </答>
</问>

<问>
  园日涉以成趣，门虽设而常关。

  <答>
    策扶老以流憩，时矫首而遐观。
  </答>
</问>

<问>
  云无心以出岫，鸟倦飞而知还。

  <答>
    景翳翳以将入，抚孤松而盘桓。
  </答>
</问>

<问>
  归去来兮，请息交以绝游。

  世与我而相违，复驾言兮焉求？

  <答>
    悦亲戚之情话，乐琴书以消忧。

    农人告余以春及，将有事于西畴。
  </答>
</问>

<问>
  或命巾车，或棹孤舟。

  既窈窕以寻壑，亦崎岖而经丘。

  <答>
    木欣欣以向荣，泉涓涓而始流。

    善万物之得时，感吾生之行休。
  </答>
</问>

<问>
  已矣乎！寓形宇内复几时？

  曷不委心任去留？

  胡为乎遑遑欲何之？

  <答>
    富贵非吾愿，帝乡不可期。

    怀良辰以孤往，或植杖而耘耔。

    登东皋以舒啸，临清流而赋诗。

    聊乘化以归尽，乐乎天命复奚疑？
  </答>
</问>

<封底>
  归去来兮，田园将芜胡不归？

  既自以心为形役，奚惆怅而独悲？

  悟已往之不谏，知来者之可追。

  实迷途其未远，觉今是而昨非。


  舟遥遥以轻飏，风飘飘而吹衣。

  问征夫以前路，恨晨光之熹微。

  乃瞻衡宇，载欣载奔。

  僮仆欢迎，稚子候门。

  三径就荒，松菊犹存。

  携幼入室，有酒盈樽。

  引壶觞以自酌，眄庭柯以怡颜。

  倚南窗以寄傲，审容膝之易安。

  园日涉以成趣，门虽设而常关。

  策扶老以流憩，时矫首而遐观。

  云无心以出岫，鸟倦飞而知还。

  景翳翳以将入，抚孤松而盘桓。


  归去来兮，请息交以绝游。

  世与我而相违，复驾言兮焉求？

  悦亲戚之情话，乐琴书以消忧。

  农人告余以春及，将有事于西畴。

  或命巾车，或棹孤舟。

  既窈窕以寻壑，亦崎岖而经丘。

  木欣欣以向荣，泉涓涓而始流。

  善万物之得时，感吾生之行休。


  已矣乎！寓形宇内复几时？

  曷不委心任去留？

  胡为乎遑遑欲何之？

  富贵非吾愿，帝乡不可期。

  怀良辰以孤往，或植杖而耘耔。

  登东皋以舒啸，临清流而赋诗。

  聊乘化以归尽，乐乎天命复奚疑？
</封底>
